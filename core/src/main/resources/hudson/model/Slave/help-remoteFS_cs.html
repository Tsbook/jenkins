<div>
  <p>
  Agent potřebuje mít svůj vlastní adresář vyhrazený pro Jenkins. Zadejte
  na agentovi cestu k tomuto adresáři. Nejlepší je použít absolutní cestu,
  tedy <tt>/var/jenkins</tt> nebo <tt>c:\jenkins</tt>.
  Tato cesta by měla existovat na stroji agenta. Není třeba, aby byla
  nadřazenému serveru přístupná.
  <p>
  Agenti důležitá data neuchovávají; všechna nastavení úloh, záznamy sestavení
  a artefakty jsou uloženy na hlavním serveru, proto je možné použít dočasný
  adresář jako kořen agenta.
  <br>
  Pokud ale agentovi přidělíte adresář, který není mazán, například po restartu
  stroje, pak bude uchovávat například instalace nástrojů, nebo pracovní prostory
  sestavení. Tím se zamezí zbytečnému stahování balíčků, nebo zdrojového kódu
  při znovuzahájení zpracování sestavení na tomto agentovi po jeho restartu.
  <p>
  Při použití relativní cesty, jako třeba <tt>./jenkins-agent</tt>, bude cesta
  relativní k pracovnímu adresáři zadaného <i>metodou spuštění</i>.
  <ul>
  <li>U spouštěčů, kde Jenkins spravuje spouštění agenta, jako např. u SSH,
  se většinou současný pracovní adresář nemění, např. domovský adresář
  uživatele.</li>
  <li>U spouštěčů, kde Jenkins nemá kontrolu nad zavedením procesu agenta,
  tak, jak je tomu v případě JNLP spuštěného z buď příkazového řádku, nebo přes
  internetový odkaz v prohlížeči, se může současný pracovní adresář měnit v rámci
  jednotlivých spuštění a použití těchto typů cest může vést k problémům.
  <br>
  Hlavním problémem vyskytujícím se při použití relativních cest u spouštěčů, jako
  je JNLP, je růst počtu zastaralých pracovních prostorů a instalací nástrojů na
  stroji agenta. Díky tomu může velmi rychle dojít k zaplnění disku.</li>
  </ul>
</div>
